ازيكم يا شباب 
النهاردة البوست التانى فى القايمة بتاعتنا  
الحكاية بدات من هنا 
situation in an interview
لو حابب  تشوف القايمة
post 1:English
don't follow trend
post1 comments 
و هنتكلم عن ISTQB FL
اية هى ؟
هى مجموعة معلومات البورد بتاع التستينج شايف انها مهمة لاى حد بيبتدى فى المجال و حابب يتعرف عليه.
طيب اية قيمة المحتوى دا ؟
المحتوى دا اهم و اكتر محتوى مركز مهندس الاختبارات محتاجة عشان ياسس قاعدة علمية كويسة و يعرف يطلع جودة معقولة 
طيب اية المحتوى 
1-Fundamentals of Testing
بيتكلم عن المبادى العامة و بيشرح معنى الاختبارات و اهميتها و مكونات عملية الاختبارات 
2-Software Development Lifecycle
اية الطرق المختلفة اللى بنقدر ننتج بيها سوفتوير 
و فيها بنعرف كل طريقة و الميزة بتاعتها و العيوب بتاعتها 
و انواع و مراحل الاختبارات 
3- Static Testing 
النوع الاول من التستينج و بيحصل بدون وجود كود شغال 
4- Test Techniques
الطرق اللى بنستخدمها عشان نقدر نختبر اى برنامج 
و فيها بنعرف حبة انماط لما بنشوفها بنطبق عليها القواعد المشروحة فى المنهج 
معرفة النمط و الشطارة فى استخلاصه و تطبيق التكنيك هو الهدف من الشابتر دا 
5- Test Management.
هنا بيتكلم عن ادراة الاختبارات 
اية دور كل واحد ؟ و اية مسئولياته  ؟ ( و دى مهمة جدا، انا سبت اول شغل عشانها ، كان حد بيشيلنا شغل اكتر من مسئوليتنا و المنهج دا عرفنى انى محتاج حد خبرة يشيل المسئولية الكبيرة ) 
بيتكلم كمان عن التخطيط و تقدير الوقت و دا جواه حاجات كتير منها هتبدا امتى و تنتهى امتى و اية الحاجات اللى بتاثر على مجهود الاختبار و طرق تقدير الوقت و غيرها (مواضيع فى غاية الاهمية ، لان البيزنيس بعد ما بيقولك ع الشغل، تانى سؤال على طول هتاخد قد اية وقت ؟)
بنكمل و نشوف حبة معايير بنقدر نحدد بيها جودة التستينج 
و اية هى المخاطر و بنتعامل معاها ازاى 
6- Tool Support for Testing.
و فيها بنشوف اية المجالات اللى ممكن نستخدم فيها Tools 
و اية معايير استخدام التولز فى شركة معينة 
و مزايا و عيوب الاوتوميشن 
-------------------------------------------------
طيب بعد الكلام الجميل دا ، نقدر نحدد اية مهم و اية مش مهم فى المحتوى دا؟
ايوة طبعا، كله مهم ، ليه ؟ 
لانه بيشتغل على انه يظبط دماغك بالمعلومات الصحيحة 
طيب موضوع الامتحان و الشهادة ؟ 
على راى استاذنا مهاب ، مش معنى انك certified انك فاهم ، و مش معنى انك مش certified تبقى مش فاهم 
انما كويس لما تكون فاهم انك تكون بالمرة certified 
طيب ارض الواقع؟
ارض الواقع انت الاجابات ضعيفة جدا فى المقابلات، فبعد كذا مرة بنقول طيب يا جماعة خلينا نجيب الناس الcertified على اساس ان اجاباتهم او مستواهم يكون احسن ، بس للاسف مش بيكون بعيد 
طيب ليه باكد على المعلومة دى ؟
لان فى ناس للاسف بتضل غيرها بغير علم و لا خبرة و تقول على اجزاء معينة ملهاش لازمة و مش مفيدة (شباتر كاملة) او انه يشرح حاجة بشكل غلط 
و دا حصل ليه ؟
لان الموضوع للاسف بقى سبوبة، محتاجين نواكب التريند عشان نطلع فلوس كويسة ، ممكن تشوف البوست دا لاستاذنا ماجد ISTQB Exams عشان تعرف ازاى الحوار بقى سبوبة اكتر من ان حد مؤهل بيحاول يفيد 
طيب اذاكر ازاى ؟
هتبدا تقرا المحتوى ، لقيت نفسك فاهمه و درست زيه فى الجامعة يبقى تمام، مكنش يبقى هتحتاج حد يشرح لك و يفهمك 
لانها اول و اهم خطوة فى الكاريير بتاعك
البوست دا لخص كلام كتير 
don't follow trend
ليه مهم اركز فى المحاضر والمحتوى ؟
لانك بتقرر هل هتكون الحد اللى فاهم كويس و بيتعرض عليه اوفرز كويسة ، و لا الحد اللى بيلف على 20 شركة عقبال ما يلاقى حد يقبله؟
و كم اتمنى ان السنترز الكويسة تقدم عروض للطلبة ، عشان المهزلة اللى بتحصل دى تقل شوية 
اية الجانب المظلم من الموضوع ؟
ان ولد شاطر مجتهد ، سمع لحد مش كويس ، شرح له حبة حاجات غلط، و قاله على حبة حاجات مش مهمة 
الولد يسمع كلامه ، يدخل فى الانترفيو ، الدنيا متظبطش ، الولد يتضايق عشان متقبلش ، و الشركة تضايق عشان وقتها اللى بيضيع. 
و ماذا بعد؟ 
بتكلم مع حد كبير فى المجال و باقوله و الله انا حزين جدا عشان فلان كان مقدم و اترفض و للاسف كانت اجاباته مش كويسة بالرغم انه شاطر و شكله مجتهد ، بس الاجابات فعلا غلط و فى اساسيات 
قالى مع الوقت هتبقى بتفلتر السى من الناس اللى بتشرح غلط 
اى حد اخد معاه تكنسل السى فى بتاعه 
حقيقة انا فى الاول دماغى علق و تنحت حبة من الكلمة 
بس بعد تانى و تالت و رابع انترفيو ، لا فعلا الكلمة دى خبرة و هتوفر علينا 
و من حزنى على الشخص الشاطر دا ، بدات السلسلة دى 
طيب يعنى اية الكلام دا ؟ هل ممنوع ان الواحد يغلط ؟
1- اولا اسئلة عامة زى 
what is testing , testing principles , types levels , SDLC , techiniques, estimations , tool selection
دى مينفعش متعرفهاش ، دا معناه انك ببساطة مفتحتش المنهج اصلا 
و تخيل الانطباع اللى بيوصل، واحد فريش معاه محتوى يذاكره مبصش فيه 
طيب الناس هتوافق على اية 
2- فى نفس الاسئلة ، انك متعرفش ارحم بكتير انك تجاوب غلط 
و حط نفسك مكان الشركة ، هتجيب ازاى حد فاهم الموضوع غلط 
اهو اللى مش عارف، هتجازف و تقول نعلمه ، طيب و اللى عارفها و بيقولها غلط
دا نتعامل معاه ازاى ، و يترى كم المعلومات الغلط واصلة لحد فين !!!!
3-  فى الانترفيو بيبقى فى اسئلة definition and knoweldge assessment+ reasoning and logical thinking 
النوع الاول الغلط فيه  (انك مش عارف) وحش ، الغلط المركب (انك بتشرح غلط دا ميتصلحش ) 
التحليل المنطقى الاجابة اصلا مش بتكون الهدف 
انما الفكرة انك ازاى هتبدا من نقطة معينة و تبنى عليها لحد ما تقرب من المطلوب 
احيانا انت لو سئلت اسئلة معينة بتدل انك فاهم ، مش بتحتاج تكمل اجابة 
طيب اية خلاصة البوست او الهدف منه ؟ 
 مفروض انك دلوقت فهمت الوضع افضل و عليه 
1- هتستثمر فى دماغك صح و تنقى انت بتسمع لمين 
مش هتاخد الارخص لانه الارخص او المتاح لانه ببلاش 
2- هنزود مجهودنا فى ال ISTQB FL 
هنفهم و نسأل فى كل فتفوتة معلومة و نستوعب باقصى قدر ممكن 
3- ندخل الانترفيو نعدى اول جزء منه ب auto pilot mode 
 المعلومات موجودة و متذاكرة صح و فاهمنها كويس و مش بنفكر فى الاجابة 
لحد ما بندا نسمع كلام جديد بقى ، نبدا نفكر 
بس مش نبدا نعطل فى ال SDLC و ال levels و ال types و ال techniques 
مش لطيفة ابدا 
(((((((و امانة عليك مش مذاكر حاجة كويس ، لا تكتب فى السى فى انك اخدت دورة و دبلومة و اخدت الشهادة و اخدتها اونلاين))))))) 
دا بيدينك و يضعف موقفك اكتر ما بيساعدك (لان تخيل واحد بعد كل الكورسات دى و مستواه كدا ) كان كورس واحد يكفى 
(((سيب الكلمة بحلاوتها للى تعب فيها ، لما الناس تكون امينة و تعدى الامتحان بالفهم ، هتبقى كلمة الشهادة بتجيب لك شغل ، لكن لما تكون بتتكتب عمال على بطال بتفقد قيمتها 
#لكل_مجتهد_نصيب 
شباب، عمر ما الفرص كانت قليلة و لا نادرة 
من وجهة نظرى الفرص كتيرة و موجودة و تجيبنا كلنا فى فرص نكون فيها مبسوطين وب نتعلم و بنحس بقيمتنا و بناخد مرتبات كويسة 
و عموما انا اتكلمت مع كذا حد خبرة فى الجروب 
اللى مش فاهم حاجة او مش عارف يفهم حاجة ، يكتب بوست و يسال فيها 
و باذن الله يلاقى الرد المناسب 
أستعينوا بالله و لا تعجزوا ، اطلبوا التوفيق و التيسير و الهداية من الله 
و نحسن التوكل على الله بالنية و العمل 
ربنا ييسر لنا امورنا كلنا و يبعدنا عن المشاكل 
و يوفقنا فى حياتنا و يخلينا دوما فى مساعدة بعض
و يرزقنا كلنا المكان اللى يرضينا 
